# Yazmayıp da beslese miydik

Olimpos dağının üstünde oturup, beğenmediği kullarını yıldırım ile cezalandıran Zeusvari tanrı telakkisinden vazgeçip, olaylar karşısındaki yorumlarımızı güncellememiz lazım. Yoksa adalet, hikmet, ve mehil kavramlarını algılayamayıp agnostik yaklaşımlara varmak işten bile değil.



Haksızlığa uğrayan birisini gördüğümüzde hemen sabrı tavsiye ediyoruz. Çoğu zaman da sabır tavsiyesi tepkilere neden oluyor. Neden mi? Çünkü haksızlığa uğrayana sabrı tavsiye ettiğimiz kadar, haksızlık yapana hakkı tavsiye etmiyoruz. [Halbuki ayetteki sıralamada hakkı tavsiyeden daha önce bahsediliyor.](http://kuran.diyanet.gov.tr/mushaf/kuran-meal-2/asr-suresi-103/ayet-2/diyanet-isleri-baskanligi-meali-1) Eh eğer ona bakacak olursak da zaten inandığı değerleri olmayan ve bu inançları için güzel işler yapmayandan da hakkı tavsiye edebilme yeteneği beklenemez zaten.

